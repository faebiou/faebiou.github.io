## Üdv!

Pop Fabionak hívnak és tervezőgrafikusként dolgozom Hágában. Nap közben egy menő csapat tagjaként [ilyen projekteken](http://www.ontwerpwerk.nl/ons-werk) dolgozom, esténként pedig [rossz szóvicceket](http://instagram.com/sacc.kabe) rajzolok, többek között.

Mivel minden projektemből az ötletelést élvezem a legjobban, ezért úgy gondoltam hogy szabadidőmben **grafikai tanácsadással** szeretnék foglalkozni.

Szóval ha szeretnéd és már van is valamid, akkor szívesen elmondom a véleményemet róla – ha viszont még nincs, akkor segíthetek abban hogy hogyan kezdj neki.

### Amit kérek
Ha szeretnél velem dolgozni, akkor keress fel [instán](https://instagram.com/faebiou) vagy [emailen](mailto:popmfabio@gmail.com) keresztül az alábbi dolgokkal:
* **a feladatod leírásával,** bármilyen formában;
* ha ez még nincs konkretizálva, akkor másolj be **bármilyen infót** amit a kliensedtől kaptál, hogy ez alapján próbáljunk meg együtt rájönni mit szeretne;
* illetve csatolj **bármilyen képanyagot** amit lehetőségedben áll megosztani – legyen szó eddigi vázlatokról, inspirációs referenciákról, vagy *moodboard*okról;

Ezeket azért kérem előre, mert sokkal hatékonyabbak tudunk lenni a rendelkezésünkre álló időben ha ezek már előre le vannak tisztázva.

### Ami benne van
Mindezt egy **privát hívás** alatt tudjuk megbeszélni, bármilyen általad preferált platformon keresztül ahol képernyőt lehet osztani.

A találka **egy kerek órát** tart ami közben skiccelek digitálisan vagy papíron, felhasználva az általad biztosított képanyagot.

Ezt a *filet*[^1] a találka végén megkapod az összes kommentemmel, vázlatommal, és javaslatommal együtt.
[^1]:photoshopban vagy egyéb pixel-alapú formátumban

### Ami nincs benne
Ha Illustratorban, After Effectsben, Glyphsben, vagy más hasonlóan egzotikus programban ötletelünk akkor hasonlóan működik a dolog, képernyőmegosztással és skicceléssel együtt – a *fileokat* viszont **nem kapod meg.** Ez azért van mert nem grafikusként bérelsz fel, hanem tanácsadóként.

Ha viszont szeretnéd hogy folytassuk a közös munkát, akkor azt is lehet – csak itt már más az órabérem.[^2]
[^2]:ami projektenként változó, de magasabb mint a tanácsadós

### Ennyibe kerül
Egy óra jelenleg **€20** – de ez változó a szabadidőm függvényében. Erről nyugta[^3] van, *discount* viszont nincs – hacsak nem egyetemre készülő projektről van szó.
[^3]:nyugta, nem számla

### Hallgatóknak
Amennyiben egyetemről kapott feladaton akadtál el vagy úgy gondolod hogy tudok benne segíteni, küldd el hogyan tudnék és ha van rá időm akkor válaszolok írásban, ingyen.

### Kontakt
Leginkább hétvégén és délutánonként érek rá, hivatalos munkaidőn kívül – és [így nézek ki](https://www.ontwerpwerk.nl/sites/www.ontwerpwerk.nl/files/styles/vierkant/public/medewerkers/fabio_3.jpg) deszaturáltan.

insta: [@faebiou](http://instagram.com/faebiou)
insta: [@sacc.kabe](http://instagram.com/sacc.kabe)
email: popmfabio@gmail.com
masto: [@faebiou](http://typo.social/@faebiou)
